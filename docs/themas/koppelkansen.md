---
title: "Koppelkansen"
layout: page-with-side-nav
---

## Koppelkansen

### Stedelijk hitte eiland effect

Deze kaart geeft het stedelijke hitte-eiland-effect weer. Dit is het temperatuurverschil tussen het stedelijke gebied en omliggende landelijke gebieden (gemiddeld over de zomer). Het stedelijk hitte-eiland effect is 's nachts het sterkst. Het zorgt er voor dat de luchttemperatuur 's nachts weinig daalt, waardoor het erg warm blijft en er nadelige gezondheidseffecten optreden. Omdat hittestress de leefbaarheid van een plek nadelig kan beïnvloeden, is het waardevol om hittestress mee te nemen als criterium bij de fasering van de wijken. De kaart is gemaakt mbv een model dat met jaargemiddelde temperaturen werkt, waardoor het niet geschikt is voor extreem warme zomerdagen of nachten.

_Bron: Klimaateffectatlas_

_Niveau: buurt, wijk, gemeente_

### Lokale gevoelstemperatuur

De kaart laat de lokale gevoelstemperatuur zien op een extreem hete zomermiddag. Hoe warm mensen het hebben, ligt niet alleen aan de luchttemperatuur. Ook andere weersfactoren en de omgeving hebben invloed op de gevoelstemperatuur. Stedelijk gebied warmt vaak nog meer op door de bebouwing. Bij een hoge gevoelstemperatuur kunnen mensen last krijgen van hittestress. Hittestress zorgt voor vermindering van comfort, gezondheidsproblemen en kan zelfs leiden tot overlijden. De kaart helpt bij het nadenken over het verkoelend inrichten van de buitenruimte

_Bron: Klimaateffectatlas_

_Niveau: buurt, wijk, gemeente_

### Wateroverlast – Waterdiepte bij intense neerslag – 1:1000 jaar

Deze kaart geeft een indicatie van de maximale waterdiepte die op een plek kan optreden als gevolg van kortdurende intense neerslag. Voor de modellering is een bui gebruikt van 140 mm in 2 uur. Onder het huidige klimaat komt deze bui circa 1 keer in de 1000 jaar voor. De kaart is ontwikkeld door Deltares in het kader van de voorlopige overstromingsrisicobeoordeling van de Europese Richtlijn Overstromingsrisico’s.

_Bron: Klimaateffectatlas_

_Niveau: buurt, wijk, gemeente_

### Wateroverlast – Waterdiepte bij intense neerslag – 1:100 jaar

Deze kaart geeft een indicatie van de maximale waterdiepte die op een plek kan optreden als gevolg van kortdurende intense neerslag. Voor de modellering is een bui gebruikt van 70 mm in 2 uur. Onder het huidige klimaat komt deze bui circa 1 keer in de 100 jaar voor. De kaart is ontwikkeld door Deltares in het kader van de voorlopige overstromingsrisicobeoordeling van de Europese Richtlijn Overstromingsrisico’s.

_Bron: Klimaateffectatlas_

_Niveau: buurt, wijk, gemeente_

### Geluidsoverlast (Lcum)

Deze kaart hoeveel geluid verschillende bronnen samen veroorzaken. Het gaat hier om het gemiddelde geluidsniveau van wegverkeer, treinverkeer, vliegtuigen, industrie en windturbines. Ongewenst geluid kan hinder en gezondheidsklachten geven. Lden (Level Day-Evening-Night).

_Bron: Atlas voor de leefomgeving RIVM_

_Niveau: buurt, wijk, gemeente_

### Fijnstof (PM10)

Op deze kaart zie je hoeveel fijnstof er gemiddeld in de lucht zat in Nederland in 2019. Het gaat om PM10: deeltjes die kleiner zijn dan 10 micrometer. Hoe minder fijnstof hoe beter de luchtkwaliteit.

_Bron: Atlas voor de leefomgeving RIVM_

_Niveau: buurt, wijk, gemeente_

### Fijnstof (PM2,5)

Op deze kaart zie je hoeveel fijnstof er gemiddeld in de lucht zat in 2019. Het gaat om PM2,5: deeltjes die kleiner zijn dan 2,5 micrometer. Hoe minder fijnstof hoe beter de luchtkwaliteit.

_Bron: Atlas voor de leefomgeving RIVM_

_Niveau: buurt, wijk, gemeente_

### Stikstofoxide (NO2)

Op deze kaart zie je hoeveel stikstofdioxide er gemiddeld in de lucht zat in Nederland in 2019. Hoe minder stikstofdioxide hoe beter de luchtkwaliteit is.

_Bron: Atlas voor de leefomgeving RIVM_

_Niveau: buurt, wijk, gemeente_
