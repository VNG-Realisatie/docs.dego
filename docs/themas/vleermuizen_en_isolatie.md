---
title: "Vleermuizen en isolatie"
layout: page-with-side-nav
---
# Vleermuis compensatieopgave (NVI)

Deze datadienst is ontwikkeld als uitbreiding van de datavoorziening energietransitie gebouwde omgeving (DEGO, dego.vng.nl) en levert kaarten die helpen de compensatie gebieden in kaart te brengen en de verantwoording vereenvoudigen. Deze gebruikersdocumentatie geeft meer achtergrond over de compensatie opgave NVI, en hoe ondersteuning te krijgen. Daarnaast is er een functionele documentatie en verantwoording.

### Wat is de vleermuis Compensatieopgave NVI?
“Het realiseren van alternatieve verblijven voor vleermuizen is een voorwaarde voor de [landelijke aanpak natuurvriendelijk isoleren (NVI)](https://vng.nl/nieuws/tijdelijke-landelijke-aanpak-voor-natuurvriendelijk-isoleren). Gemeenten hebben een belangrijke rol in deze compensatieopgave. Daardoor mogen particuliere woningeigenaren onder voorwaarden weer isoleren. Om gemeenten bij het vinden van geschikte locaties te ondersteunen worden deze kaartlagen aangeboden.
Gemeenten hebben een brief van de provincie gekregen met hun compensatie opgave. Dit betreft het realiseren van een aantal alternatieve voorzieningen in daarvoor geschikte gebieden op de daarvoor geschikte locaties. Het handboek “Gemeentelijke compensatieopgave vleermuizen - Korte termijn aanpak NVI”, beschikbaar via het [forum van VNG](https://forum.vng.nl/do/document?id=5684352-646f63756d656e74), legt uit hoe je als gemeente hiermee aan de slag kan gaan. 


### Feedback en vragen
Voor vragen of reacties zijn wij bereikbaar via email op vip@vng.nl of telefonisch via ons klant contact centrum met telefoonnummer 070-3738393 onder vermelding van DEGO.

### Functionaliteit 
Deze datadienst is ontwikkeld als uitbreiding van de datavoorziening energietransitie gebouwde omgeving (DEGO, dego.vng.nl) en levert kaarten die helpen de belangrijkste compensatie gebieden binnen een gemeente in kaart te brengen en de verantwoording vereenvoudigen.

1. “Woningen met energielabel C of lager”
Deze kaartlaag sluit  woningen die waarschijnlijk al geïsoleerd zijn uit en toont hierdoor woningen die mogelijk onderdeel zijn van de compensatieopgave.
2. “Woningen voor 1993”
Deze kaartlaag sluit woningen die volgens moderne bouwnormen gebouwd zijn uit. Dit zijn woningen die vrijwel zeker zijn opgeleverd volgens de wettelijke normen vastgesteld in 1990. De overgebleven woningen zijn mogelijk onderdeel de compensatieopgave. 
3. “Mate van koopwoningen”
De tijdelijke regeling is van toepassing op woningen in particulier bezit, niet op woningen van woningcorporaties. Daarom zijn gebieden met een hoge graad koopwoningen vanuit de compensatie opgave de gebieden om  alternatieve verblijfplaatsen voor vleermuizen te realiseren. 
4. “Compensatiegebieden” 
Deze kaartlaag combineert de bovenstaande kaartlagen om gebieden op voorhand te kunnen onderscheiden die wel of niet geschikter zijn voor het realiseren van alternatieve verblijfplaatsen voor vleermuizen. 

Disclaimer: Stedelijk gebied
De tijdelijke regeling is enkel van toepassing op stedelijk gebied. Provincies gaan op verschillende wijze om met de definitie daarvan. Met name rond de randen en bij lintdorpen kan het zijn dat het niet onder de regeling valt. Voor meer informatie neem contact op met uw provincie.


### Verantwoording 
Het initiële concept voor deze kaartlagen komt van koplopergemeente Maasdriel. Het ontwikkelen en testen is uitgevoerd door VNG Realisatie, gemeente Maasdriel, gemeente West Maas en Waal, Zevenaar, Bloemendaal, Huizen, Alkmaar, Landsmeer,  Amstelveen, Borger-Odoorn.

Bronnen bij het ontwikkelen van de kaartlagen zijn geweest: de concept en definitieve handleiding, Vragen van woningeigenaren,  Nationaal Isolatieprogramma,  Home,  [Volkshuisvesting Nederland](https://www.volkshuisvestingnederland.nl/onderwerpen/nationaal-isolatieprogramma/landelijke-aanpak-natuurvriendelijk-isoleren/veelgestelde-vragen/vragen-van-woningeigenaren).

De regeling zelf vind je hier: Staatscourant 2023, 32727 of [Officiële bekendmakingen op overheid.nl](https://zoek.officielebekendmakingen.nl/stcrt-2023-32727.html)

De recente wijziging in deze vind je: Staatscourant 2024, 20409 of [Officiële bekendmakingen op overheid.nl](https://zoek.officielebekendmakingen.nl/stcrt-2024-20409.html)

Er is gekozen om CBS woonkernen en een bijbehorende bufferzones, rekening houdend met een uitvlieg naar buitengebied niet te visualiseren omdat deze in de definitieve handleiding niet langer genoemd word als een criterium voor optimale plaatsing van vpv’s.

De visualisatie van koopwoningen in de kaartlaag compensatiegebieden is op het oog ontworpen. Overduidelijke gebieden met veel huurwoningen willen we uitsluiten. >80% koopwoningen selecteert de gebieden waar er dus maar 20% huur is. Daarbinnen werken we met gradaties van 80-100 % om daarbinnen te schakeren. Naar aanleiding van de blinde tests met gemeenten is deze norm gehandhaafd.

Er is gekozen om gebouwen met een onbekend energielabel wel mogelijk te classificeren als mogelijk compensatie. Zo levert dit in Enkhuizen centrum compensatiegebieden op, op basis van monumenten, die anders niet zichtbaar worden.

### Datakwaliteit
Voor energie labels wordt er gebruik gemaakt van de energie labels op EP-online, gecombineerd met de BAG. Deze bronnen worden doorlopend gewijzigd, en hebben een statistisch hoge mate van betrouwbaarheid. Op pand niveau kunnen er incidenteel  individuele fouten in zitten door eigenaren geen courant label of correct label hebben, danwel een privacy uitzondering vormen. Voor het eindresultaat, de compensatiegebieden, zal dit geen noemenswaardige effecten hebben.

Voor de bouwjaren wordt gebruik gemaakt van de BAG. Voor recente jaren zijn deze bouwjaren zeer betrouwbaar te noemen. Qua data worden  de bouwjaren onbetrouwbaarder naarmate het langer geleden is. 

Mate van koopwoningen worden gepubliceerd door het CBS via het Kerncijfers per postcode. De publicatiedatum is 2022. Er is inmiddels een 2023 bestand beschikbaar, maar dit levert geen noemenswaardige verschillen op.
