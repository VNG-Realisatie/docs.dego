---
title: "Energie verbruik"
layout: thema-page-with-side-nav
---
## Energieverbruik

Dit thema geeft inzicht in het gas- en elektriciteitsverbruik per huishouden, het gasverbruik per m2 gebouwoppervlak en de terug levering van elektriciteit. Met deze gegevens krijg je een beeld of er veel, weinig of gemiddeld energie verbruikt wordt in een gebied.

### Gasverbruik 2023

Het gasverbruik geeft aan hoeveel aardgas een object verbruikt, in m3 per jaar. Het verbruik wordt weergegeven per postcode gebied en alleen als een pand daadwerkelijk een gasaansluiting heeft. Met deze inzichten kun je – indien gewenst – bepalen 
wat de CO2- reductie is als het object overgaat naar een aardgasvrije warmtevoorziening.

_Bron: Kleinverbruik bestanden van alle netbeheerders_<br/>
_Update: Jaarlijks_<br/>
_Niveau: per postcode 6 gebied_

### Elektriciteitsverbruik 2023

Het elektriciteitsverbruik geeft aan hoeveel elektriciteit een object verbruikt, in kWh per jaar. Het verbruik wordt weergegeven per postcode gebied. Met deze inzichten kun je bepalen welke gebieden er gemiddeld veel of weinig el verbruiken.

_Bron: Kleinverbruik bestanden van alle netbeheerders_<br/>
_Update: Jaarlijks_<br/>
_Niveau: per postcode 6 gebied_

### Elektriciteitsproductie 2023

De elektriciteitsproductie geeft de jaarlijkse opbrengst aan het net. Dit is alleen voor netbeheerder Liander zichtbaar per postcode gebied. De elektriciteitsproductie hangt af van gebruikerseigenschappen en gebruikersgedrag, en veel minder van gebouweigenschappen. Denk aan elektrische auto's, gebruik van wasmachines en wasdrogers, etc.

_Bron: Liander_<br/>
_Update: Jaarlijks_<br/>
_Niveau: per postcode 6 gebied_

### Gasverbruik per m2 2023

Het gasverbruik per vierkante meter pandbeslag (oppervlak zonder verdiepingen) geeft een indicatie van de relatieve energiezuinigheid van panden. Een hoog gasverbruik kan immers veroorzaakt worden door een slechte isolatie, maar ook door de grootte van een pand of omdat er bedrijvigheid is die veel gas nodig heeft. Als het gasverbruik per m2 pandoppervlak laag is, wordt er dus relatief efficiënt verwarmd.

_Bron: Kleinverbruik bestanden van alle netbeheerders_<br/>
_Bron: BAG (voor de oppervlakte)_<br/>
_Update: Jaarlijks_<br/>
_Niveau: per postcode 6 gebied_

### Gasverbruik per m3 2023

### Het gasverbruik per kubieke meter object geeft een indicatie van de energiezuinigheid van een object. Een hoog gasverbruik kan immers veroorzaakt worden door slechte isolatie, maar ook doordat een object erg groot is. De hoogte van een pand komt uit de BAG3D van TU-delft met behulp van laser metingen. Helaas is niet van elk pand een hoogte beschikbaar. Samen met het feit dat kleinverbruik gegevens over meerdere panden gaat, zitten er grote gaten in de kaart. De kaart lijkt overeen te komen met de m2 laag maar in hoogbouw zijn toch aanzienlijke verschillen te zien

_Bron: Kleinverbruik bestanden van alle netbeheerders_<br/>
_Bron: BAG (voor de oppervlakte)_<br/>
_Bron: BAG3D TU Delft (voor hoogte pand)_<br/>
_Update: Jaarlijks_<br/>
_Niveau: per postcode 6 gebied_

### Aantal gasaansluitingen in een postcodegebied 2023

In het klimaatakkoord staat beschreven dat Nederland in 2050 aardgas vrij moet zijn. Deze kaart geeft inzicht in het aantal gasaansluitingen in een postcodegebied. Bij hoogbouw of in grote samengevoegde postcode 6 gebieden kan het over veel aansluitingen gaan. Energie kleinverbruik gegevens worden aangeleverd “van -> tot” postcode en kunnen resulteren in geografisch niet handige of grote gebieden. Gebieden kunnen een hoog gemiddeld gasverbruik hebben maar eigenlijk maar een paar aansluitingen hebben.

_Bron: Kleinverbruik bestanden van alle netbeheerders_<br/>
_Update: Jaarlijks_<br/>
_Niveau: per postcode 6 gebied_

### Aantal gasaansluitingen per pand – EAN codes

Deze kaartlaag is alleen toegankelijk na inloggen. Heeft u geen login gegevens kunt u zich op deze \[pagina\](<https://login.data.vng.nl/login>) registreren.

Het aantal EAN codes is een indicatie voor het aantal gas aansluitingen binnen een object.

Het gaat hierbij om kleinverbruik aansluitingen, bij 0 aansluitingen kan een grootverbruik aansluiting zijn

_Bron: EAN code boek_<br/>
_Update: Jaarlijks_<br/>
_Niveau: per pand_

### Wel of geen gasaansluiting – volgens EANcodeboek

Deze kaartlaag is alleen toegankelijk na inloggen. Heeft u geen login gegevens kunt u zich op deze \[pagina\](<https://login.data.vng.nl/login>) registreren.

Het aantal EAN codes is een indicatie voor het aantal gasaansluitingen binnen een object. Het gaat hierbij om kleinverbruik aansluitingen, bij 0 aansluitingen kan een grootverbruik aansluiting zijn

_Bron: EAN code boek_<br/>
_Update: Jaarlijks_<br/>
_Niveau: per pand_

### Vermoedelijk kookgas

Deze kaartlaag is alleen toegankelijk na inloggen. Heeft u geen login gegevens kunt u zich op deze \[pagina\](<https://login.data.vng.nl/login>) registreren.

Deze kaartlaag laat zien welke objecten een laag gasverbruik hebben gemiddeld per aansluiting. Dit kan inzicht geven waar vermoedelijk kookgas is.

_Bron: Kleinverbruik bestanden van alle netbeheerders_<br/>
_Update: Jaarlijks_</br>
_Niveau: per postcode 6 gebied_

### Buurten met kookgasaansluitingen, 2020

In een beperkt aantal buurten in Nederland komt kookgas voor. Dat betekent dat woningen zijn aangesloten op een warmtenet, maar wel een aardgasaansluiting hebben voor hun kooktoestel (gaskookplaat en/of gasoven). Die woningen zijn technisch eenvoudig aardgasvrij te maken. In deze dataset wordt weergegeven in welke buurten meer dan 20% van de woningen een kookgasaansluiting heeft. Deze buurten zijn te vinden in de gemeenten Alkmaar, Almelo, Amsterdam, Bergen op Zoom, Breda, Delft, Heerlen, Helmond, Leiden, Leiderdorp, Tilburg, Utrecht en Westervoort. In verband met AVG kunnen we niet weergeven welke exacte objecten kookgas hebben, alleen welk percentage van de woningen in een buurt kookgas heeft.

_Bron: CBS, woningen met kookgasaansluitingen_<br/>
_Update: 2020_<br/>
_Niveau: buurten_

### Gemiddeld verbruik per buurt

Binnen een wijk kunnen er grote verschillen zitten tussen de energieverbruiken van verschillende segmenten (denk aan huur versus koop, woningtype, etc). Deze kaartlagen tonen daarom een aantal uitsplitsingen van het energieverbruik op buurtniveau. Als er grote verschillen in energieverbruik zijn tussen huur en koop, kan dit invloed hebben op de wijkaanpak.

Bij uitgesplitst naar huur en koop wordt er onderscheid gemaakt tussen:

- Gemiddeld gasverbruik huurwoning
- Gemiddeld gasverbruik koopwoning
- Gemiddeld electriciteitsverbruik huurwoning
- Gemiddeld electriciteitsverbruik koopwoning
- Gemiddeld electriciteitsverbruik totaal

Bij uitgesplitst naar woning, wordt er onderscheid gemaakt tussen:

- Gasverbruik appartement
- Gasverbruik Tussenwoning
- Gasverbruik Hoekwoning
- Gasverbruik 2 onder 1 kap woning
- Gasverbruik Vrijstaande woning
- Electriciteitsverbruik appartement
- Electriciteitsverbruik Tussenwoning
- Electriciteitsverbruik Hoekwoning
- Electriciteitsverbruik 2 onder 1 kap woning
- Electriciteitsverbruik Vrijstaande woning

_Bron: CBS, kerncijfers wijken en buurten 2019_<br/>
_Update: Jaarlijks_<br/>
_Niveau: per gemeente, wijk, buurt_
