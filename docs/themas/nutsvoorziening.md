---
title: "Nutsvoorziening"
layout: thema-page-with-side-nav
---

## Nutsvoorziening

De ondergrond en inzicht in de aanwezige gasaansluitingen is cruciaal voor de energietransitie. Enerzijds omdat je wilt weten op welke plekken er aardgasaansluitingen zijn. Anderzijds omdat warmte-alternatieven ruimte nodig hebben, zoals voor het elektriciteitsnet of warmtenet. Het is belangrijk om te weten welke infrastructuur al aanwezig is, zodat je kunt onderzoeken hoe nieuwe infrastructuur kan worden ingepast. 

### 1.	Aantal gas aansluitingen in een postcode gebied 2023
Deze kaart geeft inzicht in het aantal gasaansluitingen in een postcodegebied. Bij hoogbouw of in grote samengevoegde postcode 6 gebieden kan het om veel aansluitingen gaan. Energie kleinverbruik gegevens worden aangeleverd “van -> tot” postcode en kunnen resulteren in geografisch niet handige of grote gebieden. Gebieden kunnen een hoog gemiddeld gasverbruik hebben maar eigenlijk maar een paar aansluitingen hebben. Gemeenten kunnen deze kaartlaag gebruiken om te bepalen waar er nog gasaansluitingen zijn en om hoeveel aansluitingen dit gaat. 

NB: Zodra de Wgiw in werking is getreden kun je bij de netbeheerder aansluitgegevens van gebouwen opvragen. Wil je weten hoe dit werkt, neem dat contact op met je regionale netbeheerder.  

_Bron: Kleinverbruik bestanden van alle netbeheerders_<br/>
_Update: Jaarlijks_<br/>
_Niveau: per postcode 6 gebied_<br/>

### 2.	Aantal gas aansluitingen per pand – EAN codes
### 3.	Wel of geen gasaansluiting – volgens EAN code boek
Deze kaartlaag is alleen toegankelijk voor gemeenten, middels een login. Heeft u geen login gegevens kunt u zich op deze [pagina](https://login.data.vng.nl/login) registreren. 

Het aantal EAN codes is een indicatie voor het aantal gasaansluitingen binnen een object. Het gaat hierbij om kleinverbruik aansluitingen, bij 0 aansluitingen kan een grootverbruik aansluiting zijn. De andere kaartlaag laat zien of er wel of geen sprake is van een gasaansluiting in een pand.

_Bron: EAN code boek_<br/>
_Update: Jaarlijks_<br/>
_Niveau: per pand_<br/> 

### 4.	Vermoedelijk kookgas 
Deze kaartlaag is alleen toegankelijk voor gemeenten, middels een login. Heeft u geen login gegevens kunt u zich op deze [pagina](https://login.data.vng.nl/login) registreren.

Deze kaartlaag laat zien welke objecten een laag gasverbruik hebben gemiddeld per aansluiting. Dit kan inzicht geven waar vermoedelijk kookgas is. Het is niet bekend of er een aansluiting op een warmtenet is, maar er is wel sprake van een laag gasverbruik per gemiddelde aansluiting. Deze analyse is gemaakt op basis van de kleinverbruikbestanden van netbeheerders. 

_Bron: Kleinverbruik bestanden van alle netbeheerders_<br/>
_Update: Jaarlijks_<br/>
_Niveau: per postcode 6 gebied_<br/>

### 5.	Buurten met kookgasaansluitingen

In een beperkt aantal buurten in Nederland komt kookgas voor. Dat betekent dat woningen zijn aangesloten op een warmtenet, maar wel een aardgasaansluiting hebben voor hun kooktoestel (gaskookplaat en/of gasoven). Die woningen zijn technisch mogelijk eenvoudiger aardgasvrij te maken. In deze dataset wordt weergegeven in welke buurten meer dan 20% van de woningen een kookgasaansluiting heeft. Deze buurten zijn te vinden in de gemeenten Alkmaar, Almelo, Amsterdam, Bergen op Zoom, Breda, Delft, Heerlen, Helmond, Leiden, Leiderdorp, Tilburg, Utrecht en Westervoort. In verband met AVG kunnen we niet weergeven welke exacte objecten kookgas hebben, alleen welk percentage van de woningen in een buurt kookgas heeft.

_Bron: CBS, woningen met kookgasaansluitingen _<br/>
_Update: eenmalig 2020_<br/>
_Niveau: buurten_<br/>

### 6.	Liander electriciteitsnetten
Deze dataset bevat de liggingsgegevens van de elektriciteitsnetten binnen het werkgebied van Liander. Het betreft de laag- (LS), midden- (MS) en hoogspanningsnetten (HS), inclusief laagspanningskasten, middenspanningsruimtes (MSR) en stations. Er wordt gewerkt aan een landsdekkende kaart.

_Bron: Atlas voor de leefomgeving RIVM_<br/>
_Niveau: buurt, wijk, gemeente_<br/>

### 7.	Riolering
Op deze kaart is de riolering weergegeven. Het gaat hierbij om verschillende aspecten van de riolering zoals verschillende soorten leidingen, putten en kolken. Heb je vragen over deze kaartlaag? Neem contact op met de collega die dit bij de gemeente beheert en doorgeeft aan Rioned. 

_Bron: Stichting RIONED, van PDOK_<br/>
_Niveau: buurt, wijk, gemeente_<br/>
