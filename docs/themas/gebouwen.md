---
title: "Gebouwen"
layout: thema-page-with-side-nav
---

## Gebouwen

De eigenschappen van een gebouw bepalen mede welke maatregelen er genomen kunnen of moeten worden om een gebouw te verduurzamen. De kaartlagen bouwjaar en energieklasse helpen gemeenten om inzicht te krijgen in de staat van het object. Het geeft een indicatie welke stappen er nog gezet moeten worden om een object geschikt te maken voor een mogelijke warmteoplossing. De kaartlagen eigendom en woonfunctie geven inzicht wie de eigenaar van de woning is (corporatie of particulier) en of het pand een woning betreft. Dit kan gemeenten helpen te bepalen met wie de gesprekken over de transitie gevoerd moeten gaan worden. 

### 1. “bouwjaar”
### 2. “bouwjaar op categorie”

De kaartlagen “bouwjaar” en “bouwjaar op categorie” geeft een eerste indicatie van wat de energetische kwaliteit en mogelijkheden van een object zijn om te verduurzamen, en hoe ingewikkeld dat technisch is. Aan nieuwere objecten hoeft technisch minder aangepast te worden om ze geschikt te maken voor aardgasvrij verwarmen, en dat maakt ze technisch doorgaans eenvoudiger dan oudere objecten. Het bouwjaar van de objecten (woningen en niet-woningen) is beschikbaar als jaartal of in de volgende categorieën. Deze categorieën sluiten aan bij de indeling van de startanalyse van PBL: 

-	Voor 1946
-	1946-1965
-	1965-1975
-	1975-1992
-	1992-2006
-	2006 – heden
   
Milieucentraal hanteert voor woningen die volgende kenmerken voor een bouwjaar:
-	Woningen met een bouwjaar tot 1975 zijn bij de bouw niet of nauwelijks geïsoleerd. Er is een grote kans dat er in de loop der jaren wel iets is verbeterd (bijv. dakisolatie of dubbelglas). 
-	Woningen met een bouwjaar van 1975-1992 hebben bij de bouw een matige spouw- muur en dakisolatie 
-	Woningen met een bouwjaar van 1992 – 2000 hebben vaak een redelijke dak-, gevel- en vloerisolatie. Extra isolatie is wel nodig indien het huis energieneutraal gemaakt moet worden.
-	Woningen met een bouwjaar vanaf 2000 heeft een redelijke tot goede isolatie van dak, vloer en gevel. Verbetering van de isolatie is niet nodig. 


_Bron: BAG_<br/>
_Update: jaarlijks (juni)_<br/>
_Niveau: pand_<br/>

### 3.	Energieklasse
De kaartlaag energieklasse geeft een indicatie van hoe goed een object geïsoleerd is op basis van het geregistreerde energielabel. Daarmee geeft het een eerste indicatie van hoeveel er nog na-geïsoleerd moet worden om het object geschikt te maken voor een bepaalde warmte-oplossing. Het energielabel loopt vaak achter; een energielabel is namelijk tien jaar geldig en gebouweigenaren kunnen tussentijds bijvoorbeeld hun huis verduurzaamd hebben, terwijl het huis nog een oud energielabel heeft. Pas bij verkoop van de woning is een energielabel aanvragen verplicht en wordt het energielabel herzien. Op de kaart zijn alle geregistreerde energielabels in een pand gemiddeld, in de download/dataselectie zitten alle individuele labels . Het kan bijvoorbeeld zijn dat een pand meerdere woningen betreft, dan laat de kaart dus een gemiddelde energielabel waarde voor het gehele pand zien. Ook voor utiliteitsgebouwen geldt een verplichting van een energielabel bij de verkoop, verhuur of oplevering van nieuwe gebouwen. Er zijn enkele uitzonderingen voor bijvoorbeeld monumenten, religieuze gebouwen, tijdelijke gebouwen etc. 

_Bron: RVO_<br/>
_Update: jaarlijks (juni)_<br/>
_Niveau: pand_<br/>

### 4.	Eigendomssituatie
De kaartlaag eigendomssituatie geeft inzicht in het aandeel woningen in een gebied dat een koopwoning of huurwoning betreft. Dit kan gemeenten helpen om inzicht te krijgen in welke partijen er bij de plannen betrokken moeten worden. Zijn het wooncorporaties, particulieren verhuurders of eigenaar-bewoners waar een gemeenten in een buurt mee te maken heeft. Door op het gebied te klikken is ook te zien welk percentage van de woningen in eigendom is van een woningcorporatie (let op: dit is niet hetzelfde als het aantal sociale huurwoningen, omdat er alleen is vastgesteld wie de eigenaar is en er niet is gekeken naar de hoogte van de huurprijs).

De volgende weergaven kunnen worden gekozen:
-	Percentage koopwoningen
-	Percentage huurwoningen  


_Bron: CBS, Kerncijfers naar wijken en buurten_<br/>
_Update: jaarlijks (juni)_<br/>
_Niveau: gemeente, wijk, buurt, postcode – 6_<br/>

### 5.	Woonfunctie
De woonfunctie geeft een indicatie van het woninggebruik in een object. We onderscheiden de volgende categorieën: 
- objecten met alleen een woonfunctie
-	objecten met gedeeltelijke woonfunctie
-	objecten zonder woonfunctie.

_Bron: BAG_<br/>
_Update: jaarlijks (juni)_<br/>
_Niveau: pand_<br/>

