---
layout: page-with-side-nav
title: Data Energie Gebouwde Omgeving (DEGO)
---
# Datavoorziening Energietransitie Gebouwde Omgeving (DEGO) 

In het klimaatakkoord staat beschreven dat Nederland in 2050 aardgas vrij moet zijn. Gemeenten hebben hierin een grote rol. Hoe gemeenten aardgasvrij worden beschrijven ze in plannen zoals het warmteprogramma. Hierin beschrijft de gemeente de aanpak voor het isoleren en aardgasvrij maken van de gebouwde omgeving. Om dit programma te onderbouwen met cijfers en andere gegevens, kunnen ambtenaren putten uit de Datavoorziening Energietransitie Gebouwde Omgeving (DEGO). 

In DEGO zijn relevante datasets opgenomen die gemeenten kunnen helpen bij het opstellen en monitoren van het warmteprogramma. De datasets zijn beschikbaar op gebouwniveau en afhankelijk van het onderwerp zichtbaar op straat, wijk en/ of buurt niveau. Zo biedt DEGO onder andere inzicht in het bouwjaar van gebouwen, het energieverbruik en energielabels. Gemeenten kunnen daarnaast ook zelf gebieden selecteren die voor hen belangrijk zijn voor het warmteprogramma. Daarnaast zijn de datasets te downloaden of via een API te beschikbaar. 

## Hoe is DEGO tot stand gekomen?
DEGO is een gezamenlijke oplossing die voortkomt uit de gemeenten zelf. Het is ontwikkeld met en voor gemeenten. Doordat er aan de voorkant veel aandacht is besteed aan het helder formuleren van het probleem dat opgelost moet worden, en de daaruit voortvloeiende vragen en oplossingen (het proces van vraagarticulatie), is [DEGO](https://dego.vng.nl/) een waardevolle tool voor het dagelijkse gebruik binnen de gemeenten.

Gemeenten besparen tijd, kosten en expertise op het zelf verzamelen en verwerken van complexe kaartdata van DEGO. Met kwaliteit van de data en kaarten die met [DEGO](https://dego.vng.nl/) wordt geboden, werken gemeenten effectiever aan vormgeving en uitvoering van de energietransitie. Hierdoor kunnen gemeenten hun inwoners en bedrijven een betere ondersteuning bieden in de energietransitie. 

[DEGO](https://dego.vng.nl/) is een Datavoorziening, oftewel een productgroep van datadiensten en informatieproducten met support voor dataspecialisten bij gemeenten. Team DEGO, onderdeel van Kenniscentrum Data & Monitoring, werkt aan het beheer en – samen met gemeenten – aan de doorontwikkeling hiervan.

We verzamelen en toetsen data en zorgen dat gemeenten een start kunnen maken in de uitvoering van hun plannen en zelf een goede afweging kunnen maken. Om deze data te ontsluiten bieden we [kaartlagen](https://dego.vng.nl/) aan waar gemeenten op een eenvoudige manier hun informatie kunnen inzien en ophalen. Daarnaast is het mogelijk de data in te laden in een GIS viewer. Hiervoor is een [kant-en-klaar qgis project](https://github.com/VNG-Realisatie/docs.dego/blob/main/docs/_assets/DEGO-2023-08.qgz) beschikbaar.

### Feedback en vragen
Voor vragen of reacties zijn wij bereikbaar via email op <a href="mailto:DEGO@vng.nl">DEGO@vng.nl</a>  of telefonisch via ons klant contact centrum met telefoonnummer 070-3738393 onder vermelding van DEGO.
