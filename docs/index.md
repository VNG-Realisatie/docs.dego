---
layout: page-with-side-nav
title: Data Energie Gebouwde Omgeving (DEGO)
---
# Datavoorziening Energietransitie Gebouwde Omgeving (DEGO) - VNG Realisatie

De Datavoorziening Energietransitie Gebouwde Omgeving (DEGO) biedt gemeenten de gegevens die ze nodig hebben om plannen te maken voor het warmteprogramma.  Daarnaast ondersteunt DEGO gemeenten in de lokale uitvoering hiervan met kaartdata en met  landelijke analyses ten behoeve van de energietransitie. 

DEGO is een gezamenlijke oplossing die voortkomt uit de gemeenten zelf. Het is ontwikkeld met en voor gemeenten. Doordat er aan de voorkant veel aandacht is besteed aan het helder formuleren van het probleem dat opgelost moet worden, en de daaruit voortvloeiende vragen en oplossingen (het proces van vraagarticulatie), is DEGO een waardevolle tool geworden voor het dagelijkse gebruik binnen de gemeenten.

Gemeenten besparen tijd, kosten en expertise op het zelf verzamelen en verwerken van complexe kaartdata van DEGO. Met kwaliteit van de data en kaarten die met DEGO wordt geboden, werken gemeenten effectiever aan vormgeving en uitvoering van de energietransitie. Hierdoor kunnen gemeenten hun inwoners en bedrijven  een betere ondersteuning bieden in e energietransitie. Hier heeft de samenleving als geheel baat bij. 

DEGO is een Datavoorziening, oftewel een productgroep van datadiensten en informatieproducten met support voor  dataspecialisten bij gemeenten. Team DEGO, onderdeel van Kenniscentrum Data & Monitoring, werkt aan het beheer en – samen met gemeenten – aan de doorontwikkeling hiervan.


### Energietransitie is de grootste verbouwing voor Nederland.

De energietransitie is een project dat alle Nederlandse gemeenten betreft: volgens het klimaatakkoord moet elke gemeente in 2021 een plan hebben opgesteld welke buurt wanneer
van het aardgas zal worden gehaald. 

En gemeenten zijn verantwoordelijk voor de uitvoering en monitoring van hun plannen.


### Betaalbaar een transitie naar duurzame warmte bronnen

Om de gemeenten hierin te ondersteunen heeft VNG Realisatie de opdracht op zich genomen om te helpen bij het verkijgen van informatie, bouwen van APIs en maken van kaarten. Hiermee kunnen alle gemeenten ondersteund worden bij het opzetten
van een energietransitie-plan.

Voor een plan dient een uitgebreide datagedreven afweging gemaakt te worden tussen veel belangen en factoren, die bovendien uitlegbaar moeten zijn voor de gewone burger.

We verzamelen en toetsen data en zorgen dat gemeenten een start kunnen maken in de uitvoering van hun plannen en zelf een goede afweging kunnen maken. Om deze data te ontsluiten bieden we [kaartlagen](https://dego.vng.nl/) aan waar gemeenten op een eenvoudige manier hun informatie kunnen inzien en ophalen. Daarnaast is het mogelijk de data in te laden in een GIS viewer. Hiervoor is een [kant-en-klaar qgis project](https://files.commondatafactory.nl/qgis/DEGO-2023-08.qgz) beschikbaar. 

